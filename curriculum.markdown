---
layout: page
title: Curriculum
header-img: /img/fabio-condemi.jpg
---

![image-title-here](/img/fabio-condemi.jpg){:class="img-about"} \\
<small>*Foto di Stefano Triggiani*</small>


Regista, autore, disegnatore, artista visivo. Nato a Ferrara il 5 giugno del 1988 e cresciuto nelle Marche (prima a Sassocorvaro, poi a Pesaro). Dopo il Liceo si trasferisce a Roma per iscriversi alla facoltà di lettere e filosofia e nel 2012 viene ammesso al corso di regia dell'Accademia Nazionale d'arte drammatica 'Silvio d'Amico' dove presenta uno studio sul dramma Esuli di James Joyce. In Accademia segue i corsi di Lorenzo Salveti, Francesco Manetti, Paolo Terni, Alessandro Magini, Massimiliano Civica, Arturo Cirillo, Viktor Bodò, Declan Donnellan e si esercita su testi come I giganti della montagna di Pirandello, Antigone di Sofocle, Medea di Seneca, Il giardino dei ciliegi di Cechov, L'Illusion Comique di Racine, Il Borghese gentiluomo di Moliere e altri. Nel 2015 Si diploma con uno studio su _Bestia da Stile di Pier Paolo Pasolini_. Dopo L'Accademia collabora con Giorgio Barberio Corsetti come assistente per regie teatrali, operistiche e progetti didattici: _La Cenerentola di Rossini_ al Teatro Massimo di Palermo, _Le streghe di Venezia di Philip Glass_ al Teatro Massimo di Palermo, _La pietra del Paragone di Rossini_ al teatro lirico di Cagliari, _Le Rane di Aristofane_ al teatro greco di Siracusa, _La Sonnambula di Bellini_ al Teatro dell'Opera di Roma, _Fra Diavolo di Auber_ al Teatro dell'Opera di Roma, _La Cavalleria Rusticana di Mascagni_ per 'Matera capitale della cultura 2019', _Palla de mozzi di Marinuzzi_ al Lirico di Cagliari, _Tiranno Edipo!_, saggio di diploma in recitazione degli allievi dell'Accademia Silvio D'amico. Affianca Corsetti anche per l'insegnamento alla classe di regia della Silvio d'amico. Gli autori trattati negli anni sono: Kleist, Müller, Labiche, Cechov, Pasolini. Come assistente alla regia collabora anche con Fabio Cherstich per le opere: _Turandot di Puccini_ al teatro Massimo di Palermo (Scene e video del collettivo di artisti AES+F ) e _Il barbiere di Siviglia di Gioacchino Rossini_ al teatro Valli di Reggio Emilia (2021). Nel 2017 presenta lo studio _Il sonno del calligrafo_, tratto dal romanzo Jakob Von Gunten di Robert Walser, alla sezione College della Biennale teatro di Venezia. Allo studio viene attribuita una menzione speciale per 'Il rigore e l'inattesa ironia nell'affrontare un autore complesso come Robert Walser.' In quell'occasione inizia la collaborazione con il regista e scenografo Fabio Cherstich che cura la drammaturgia delle immagini, le scene e i costumi di quel lavoro e dei successivi. Nel 2018 debutta alla Biennale teatro di Venezia diretta da Antonio Latella con _Jakob Von Gunten_, tratto dal romanzo di Robert Walser. Nel novembre 2019 presenta al teatro India di Roma e al Verdi di Pordenone _Questo è il tempo in cui attendo la grazia_: Monologo tratto dalle sceneggiature di Pier Paolo Pasolini e interpretato da Gabriele Portoghese. Dal 2019 fa parte, insieme a DOM-, Industria Indipendente, mk, Muta Imago del nuovo progetto produttivo e abitativo del Teatro di Roma 'Oceano Indiano'. Nel 2020, durante il periodo di chiusura dei teatri dovuta al diffondersi del virus covid-19 le compagnie di Oceano Indiano e Daria Deflorian realizzano _Radio India_. Per la programmazione di questa radio cura _Specie di spazi, un programma radiofonico in 10 puntate_ ispirato al libro omonimo di Georges Perec. Nel 2020 presenta alla 48° edizione della Biennale teatro di Venezia il suo nuovo lavoro, _La filosofia nel Boudoir_ di D.A.F. de Sade. A dicembre del 2020 lavora come _docente alla scuola del Piccolo teatro di Milano._ Nel 2021, all'interno del progetto _Lingua madre_ del LAC di Lugano, Cura la regia, le scene e i costumi del cortometraggio '_Analisi logica. Parte I: Soggetto_'. tratto dal testo di Riccardo Favaro. Nel luglio del 2021 partecipa alla scuola estiva del centro teatrale di Santacristina. Dopo la scuola scrive un diario dell'esperienza dal titolo Ronconi e il tempo vissuto (pubblicato su _Doppiozero_). Ad agosto 2021 cura il laboratorio dal titolo '_Dear Google please solve death_' all'interno di _IF, new era_ al teatro India. Il 13 dicembre 2021 riceve il _Premio Ubu 2021 per la miglior regia_ con la filosofia nel boudoir. Due progetti a cui ha preso parte (Lingua Madre del Lac e Radio India del TdR) vincono il premio ubu 2021 come miglior progetto speciale. Nel gennaio 2022 ha tenuto, con il professor Francesco Fiorentino, nell'ambito del dottorato di Lingue, letterature e culture straniere dell'Università degli Studi di Roma Tre, il _seminario_ " _Prosa che diventa teatro_" _dedicato al romanzo Jakob Von Gunten_ e alla sua trasposizione scenica. Assieme ai dottorandi vengono presi in considerazione i vari aspetti della messinscena e del suo rapporto con il romanzo di Robert Walser. A maggio partecipa al progetto _Anc _ò_ ra Pasolini Pasolini Ancora_ a cura di Pietro Valenti nei comuni di Melpignano e di Galatina con un'intervento sul sogno in Pasolini dal titolo _Il sogno del centauro._ A Giugno 2022 tiene un corso sul teatro di Pasolini alla scuola di teatro Iolanda Gazzerro di Modena. A luglio 2022 inizia le prove del suo nuovo lavoro, Calderon di Pier Paolo Pasolini al Centro teatrale Santacristina. Ad agosto all'interno di if new era a Roma cura il laboratorio _Horrorstor_. Sempre ad Agosto cura un laboratorio su Specie di spazi al festival Teatri In Quota in Abruzzo. A novembre 2022 Calderoron debutta al teatro Arena del sole. Lo spettacolo è realizzato all'interno del Progetto internazionale "Prospero Extended Theatre", grazie al supporto del programma "Europa Creativa" dell'Unione Europea. Da diversi anni tiene dei quaderni di lavoro con appunti, disegni e diari.