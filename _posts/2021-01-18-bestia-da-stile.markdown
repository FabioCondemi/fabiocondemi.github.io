---
layout: post
title: Bestia da stile
date:   2021-01-18 18:20:48 +0100
category: teatro
image: bestia-da-stile-bg.jpg
background-image: bestia-da-stile-bg.jpg
comunicato-stampa: https://www.accademiasilviodamico.it/spettacolo/bestia-da-stilesaggio-di-diploma-del-corso-di-regia-allievo-fabio-condemi/
video: https://www.youtube.com/embed/Fg-8hkRHNog
credits: |
    di Pier Paolo Pasolini\\
    Saggio di diploma dell´allievo regista Fabio Condemi\\
    con gli attori diplomati dall´Accademia Gabriele Portoghese, Valeria Almerighi, Arianna Di Stefano, Paolo Minnielli, Xhuljo Pethushi\\
    e gli allievi Carmelo Alù ed Emanuele Linfatti\\
    scena Bruno Buonincontri\\
    costumi Gianluca Falaschi\\
    luci Sergio Ciattaglia
imagethumb:
  - link: bestia-da-stile-bg.jpg
  - link: bestia-da-stile-1.jpg
  - link: bestia-da-stile-2.jpg
  - link: bestia-da-stile-3.jpg
  - link: bestia-da-stile-5.jpg
  - link: bestia-da-stile-4.jpg
fotografo: Tommaso Lepera
---

**“Ho scritto quest’opera teatrale dal 1965 al 1974, attraverso continui rifacimenti, e quel che più importa, attraverso continui aggiornamenti: si tratta, infatti, di un’autobiografia”**.\\
(Pier Paolo Pasolini dalla nota introduttiva di Bestia da Stile)

Pubblicato nel 2005, Bestia da Stile, a cui Pasolini lavorò a più riprese a cavallo del ’68, rappresenta una riflessione sulla difficoltà di raccontare i conflitti della modernità. La vicenda si svolge negli Anni ’30 in Boemia e ha come protagonista Jan, doppio del poeta e ispirato allo studente cecoslovacco che si diede fuoco durante la Primavera di Praga. Pasolini ripercorre le tappe della sua formazione letteraria e politica e al tempo stesso affronta e subisce l’ingiuria della storia, la guerra, la dispersione e la degradazione degli affetti. Bestia da Stile è l’evoluzione del progetto Pier Paolo – Poeta delle ceneri, rappresentato alla Pelanda lo scorso Aprile, e diretto del docente di Regia Giorgio Barberio Corsetti con il coordinamento di Daniela Bortignoni.\\
“Fabio Condemi ha una mano delicata e consapevole – afferma Giorgio Barberio Corsetti – fa nascere la creazione dal rapporto con gli attori e dal pensiero sul testo, dalla ragione e dalla necessità delle scelte. È’ attratto dalla poesia e ha una grande sensibilità nel percorrere le strade oscure di un linguaggio denso e turbolento, come quello di Pasolini. Crea una bellissima aderenza e contrappunto al testo. In questo duplice movimento, che Fabio attua nella pratica della creazione teatrale, sta anche la forza del linguaggio poetico di Pasolini, dove la Poesia è magma oscuro e bruciante e la ragione dell’ideologia diventa materia poetica di questa incandescenza originaria. Gabriele Portoghese, Valeria Almerighi e gli altri compagni di viaggio la seguono con anima corpo e pensiero sostenendo la prova con la loro arte”.
Interpreti dello spettacolo gli attori diplomati dall´Accademia: Gabriele Portoghese, Valeria Almerighi, Arianna Di Stefano, Paolo Minnielli, Xhuljo Pethushi e gli allievi Carmelo Alù ed Emanuele Linfatti.\\
La scena è di Bruno Buonincontri, i costumi di Gianluca Falaschi, le luci di Sergio Ciattaglia