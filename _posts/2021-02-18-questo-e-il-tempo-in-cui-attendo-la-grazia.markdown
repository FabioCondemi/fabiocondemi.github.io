---
layout: post
title: Questo è il tempo in cui attendo la grazia
date:   2021-02-18 18:20:48 +0100
category: teatro
image: questo-e-il-tempo.jpg
background-image: questo-e-il-tempo-bg.jpg
comunicato-stampa: http://www.teatrodiroma.net/doc/7382/questo-%C3%A8-il-tempo-in-cui-attendo-la-grazia
video:
credits: |
    drammaturgia e montaggio dei testi Fabio Condemi, Gabriele Portoghese\\
    regia Fabio Condemi\\
    con Gabriele Portoghese\\
    drammaturgia dell’immagine Fabio Cherstich\\
    filmati Igor Renzetti, Fabio Condemi\\
    assistente alla regia Consuelo Bartolucci\\
    Oceano indiano\\
    Teatro di Roma - Teatro Nazionale\\
    produzione Centro di Produzione Teatrale La Fabbrica dell’Attore-Teatro Vascello,\\
    Teatro di Roma - Teatro Nazionale, Teatro Comunale Giuseppe Verdi – Pordenone\\
    Foto di Claudia Pajewski

imagethumb:
  - link: questo-e-il-tempo-in-cui-attendo-la-grazia-1.jpeg
  - link: questo-e-il-tempo-in-cui-attendo-la-grazia-2.jpeg
  - link: questo-e-il-tempo-in-cui-attendo-la-grazia-3.jpeg
  - link: questo-e-il-tempo-in-cui-attendo-la-grazia-4.jpeg
  
fotografo: Claudia Pajewski

---

Questo è il tempo in cui attendo la grazia è una biografia onirica e poetica di Pasolini attraverso le sue sceneggiature.
Georges Didi-Huberman nel suo saggio Come le lucciole Scrive: «Tutta l’opera letteraria, cinematografica e persino politica di Pasolini sembra attraversata  da  momenti di eccezione in cui gli esseri umani diventano lucciole – esseri luminescenti, danzanti, erratici, inafferrabili e, come tali resistenti – sotto il nostro sguardo meravigliato».

I temi dello sguardo e dell’ecfrasi sono centrali in questo lavoro, Si comincia col bambino che vede il mondo, la luce, la natura, sua mamma per la prima volta (Edipo) e si prosegue con lo sguardo antico e religioso sul mondo del Centauro (Medea) e si arriva fino allo sguardo su un’Italia imbruttita dal nuovo fascismo consumista (la forma della città) passando per la “disperata vitalità” presente nel fiore delle Mille e una notte e per la scena della Ricotta nel quale il regista viene intervistato e recita “io sono una forza del passato”. I termini “vede”, “come visto da”, “vediamo”, “guarda”, “Attraverso gli occhi di...” compaiono molto spesso in tutti i testi scelti e creano questo filo rosso sul tema del vedere che è molto importante in un periodo nel quale la capacità di guardare le cose si è atrofizzata.Per questo motivo il materiale letterario che abbiamo scelto è tratto dalle sceneggiature: Sfogliando una sceneggiatura di Pasolini entriamo immediatamente nella sua officina poetica e in quelle “folgorazioni figurative” per i pittori medievali e manieristi studiati sotto la guida di Roberto Longhi.
Quello che ci interessa esplorare non è il suo cinema (cioè il prodotto definitivo delle sceneggiature) ma il suo sguardo. Uno sguardo che ci riguarda, sempre.

Il titolo dello spettacolo è tratto da un verso della poesia di Pasolini, Le nuvole si sprofondano lucide, inserita nella raccolta Dal diario (1945-1947), Salvatore Sciascia, Caltanissetta maggio 1954. 